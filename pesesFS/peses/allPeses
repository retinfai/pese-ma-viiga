{"number":"1","pese":"Ina sauni atu ia*Le faafetai ma faamanu*I le alofa mai*O mai ia ina punonou*I le na faia i tatou*Ma ifo atu ai&O mea uma aoga*Ua saunia mai luga*I lona malo fou*O mea ia e iloa ai*I lona lava alofa mai*O tausi ai tatou&Lenei ia usitai i ai*Ne'i tupu mai se faavaivai*Ia i tatou uma nei*Ia faafetai ma faamanu*I lana pule filemu*Ua maua ai mea lelei"}
{"number":"2","pese":"Ina vivi’i i tatou nei*I lē na faia i tatou*O le Atua lava ia*Ia tatou fa’amanū i ai&Na tupu lava ia te ia*O mea uma i lugā*O mea foi i lalo nei*O ia na tuputupu ai&Na muamua lava ia*Leai se na ia tupu ai*E leai sona ulua’i*E soifua pea ia&Ia matata’u i tatou nei*Ia ifo foi ma mafaufau*I lē o pule ia i tatou*Le tupu o le fa’avavau"}
{"number":"3","pese":"Le Ali’i e ua fa’afetai*Ua lauiloa lou lelei*Ua fa’aalia tino mai*I mea uma ua e fai&O lo’o viv’ii lau afio*Le ‘au agelu i lugā*Ma ou tagata o i ai*Sa tautigā i lalo nei&Matou te fa’amanu ai nei*I lou alofa tele mai*Na e auina mai Iesu*O Lē na togiola mai"}
{"number":"4","pese":"Ia faafetai I Loo lelei*O nuu atoa I lalo nei*O ia  na tatou tupu ai*O ia na Togiola ai&Le Atua, e ua tele mai*O lou alofa e ola ai*Lou faamaoni e tumau*Ia viia ai oe e faavavau"}
{"number":"5","pese":"Le Ali’i e, le Atua e*Le fai mea e mafai*Au galuega e lelei*Matou te ofo ai&Le tupu o le ‘au paia e*Le tupu e ola ai*E tonu ma ua mausali*O au mea na e fai&O ai se na te le mata’u*I lou mata’utia?*O lou suafa le Alii e*O ai se lē vivi’i&E ō mai uma atunu’u*E ifo ia te oe*Auā lou malo filemū*Ua fa’atuina mai"}
{"number":"6","pese":"Vivii ia i tatou nei*Ia tatou faafetai*Ia Le Alii o le lelei*O Le faaola mai&O lana afio, na o ia*E pule i luga*Ua ia faatu i lalo nei*Le malo aoga&O lona malo filemu*E ola ai faavavau*Ua faatuina e Iesu*E malu ai tatou"}
{"number":"7","pese":"MAMAO! Mamao! Lou nofoalii*Le Alii e, e mamao*A mafaufau iai a’u nei*I lo ta va ma oe*Ua fa’anenefu ia te a’u*Ua faigata na’ua&E le iloa o’u mata nei*I lou pupula mai*A e ui I lea, ua fa’afetai*Ua latalata mai*O lau Afio ia te a’u*Ua e tausia mai&O mea mamana ua e fai*Ua leo tele mai*Le vasa tele faigata*O mea ua na iloa ai*O lou mata’utia atagi ma afā&Lou si’ufofoga Le Alii e*Ua ou fa’alogo ai*I faititili ua pa mai*Ua ou mata’u ai*Le uila foi ua fai e oe*E ave au feau"}
{"number":"8","pese":"E lelei o mea uma*A le Alii na ia fai*O lo’o tumu ai le lagi*Ma le lalolagi nei*Fa’afetai ia*Fa’afetai i Loo lelei&Ua iloa ai Lona mana*Mona ua pupula mai*Le alofa ma le poto*Ua na fai ai mea na*Fa’afetai ia*Fa’afetai i Loo lelei&Lana afioga mana*Ua matua tumau ai*Mea ia uma lava*Talu ona muai fai*Fa’afetai ia*Fa’afetai i Lo’o lelei&Lana pule ua iloga ai*Ona po e i’u ai*Mea uma e va’aia*Pei se ofu ua ta’ai*E vi’ia ai*Lana pule aoao"}
{"number":"9","pese":"Le galuega a Le Alii*Na amata ona fai*Na vivii ai agelu*Sa taufaipepese mai&Le faaola na viia*Ina ua afio mai*Sa taalili foi viiga*I lona afio i luga&O le a mavae le lagi*Atoa mea uma na*E viia ai le Atua*E le aiga i luga&Na to toe fai le lagi*Ma le lalolagi fou*E faafou mai ai viiga*E sauni e i latou&E nonofo ea tagata*Pe le vivii i tatou*Leai, e fia fai viiga*E ua ola ia Iesu&E fiafia i viiga*A o mau i lalo nei*A e faanaunau atu lava*I viiga i luga&Ia viia le Faaola*Ia matua faamanu*Ia faasilisiliina*Le suafa o Iesu&Le suafa e viia*I luga e faavavau*E agelu ma tagata*I viiga e tumau"}
{"number":"10","pese":"Ia viia le Atua*Ua na fetalai mai*Ia tutupu mea uma*Ma na fa’atumauina ai&Lana afioga mana*Ua tausia pea mai*Mea uma ua na faia*Ua fa’asaogalemu ai&E viia ai lana pule*O le pule e tumau*E lelei ai mea uma*E lelei e fa’avavau&A ia fa’afetaia lava*Lona alofa fua mai*I tagata agasala*Ia magalo ma ola ai&Ia viia le Atua*Le alofa tele mai*Ia fa’atasi ma agelu*I le pese fa’afetai"}
{"number":"11","pese":"O Lou mamalu Le Alii e*E silisili lea*O lou pupula tele mai*O ai sē na te iloa ai*Ma ola pea ia&Le ‘au agelu mai luga*Latou te va’ava’ai*I lea mamalu faigata*Auā o i latou e mamā*O i latou e pa’ia&A o a’u nei ua ou pa’u*Ua te’a ma lau Afio*Pe ou te toe sao fa’apefea*I luma o lou nofoali’i*Ma ou iloa ai oe&Le ala fou ua avanoa*E sao ai a’u i ai*Le togiola o Iesu*Ma Lona fautua i lugā*Ua ou iloa ai oe&O lou alofa Le Alii e*Ia ou mamalu ai*Fesoasoani ia te a’u*Ma fa’amama lo’u loto nei*Ia ou iloa ai oe"}
{"number":"12","pese":"Le Alii e, Le Atua e*Le Atua mamalu oe*Lou malosi ma lou mana*E matua ese ia*Ae maise lou alofa*Ua faaali tino mai*Ia viia i le lagi*Ma le lalolagi&Ua viia lou suafa*E agelu i luga*O kerupi ma serafi*E ua faia au feau*Atoa ma le au paia*E ua taunuu atu ai*Ua latou vivii pea*Ia te oe e faavavau&O lenei ua matou sauni*Le viiga ia te oe*Ona o au mea mamana*Ua iloa i lalo nei*A e maise lou alofa*Ua tausia ai i matou*Ma le togiola moni*Ua aumaia e Iesu"}
{"number":"13","pese":"Lo matou Atua e*Le Alli mamana*Silasila mai ia*Ma faafofoga mai*Lo matou Atua e*o le Tolu-Tasi*Oe le Tama, le Alo, le Agaga&Lo matou Atua e*Oe o le Paia*O agelu uma latou te ifo ai*O le au paia ua faalaina*Latou te fai la latou faafetai&Lo matou Atua e, oe o lo o lilo*E le iloa atu ai se tasi ia te oe*Oe o lo o sili, e atoa lou mana*Ma lou lelei, ma lou alofa mai&Lo matou Atua e, Le Alii mamana*O le lalolagi ma lagi i luga*E saga viia ai lau lava afio*Oe le Tama, le Alo , le Agaga"}
{"number":"14","pese":"Lo matou Tama e, Le o i le lagi*O lou finagalo o faia i luga*Ia faapea lava i le lalolagi*Aua ua tonu ma lelei naua&Ua e finagalo ia ola tagata*Faafetai lau pule, ia taunuu lena*Ia sao uma lava o le lalolagi*Nai le na pule ia faatuga&Ua e finagalo ia faatuatua*I lou Alo pele na e auina mai*E malie lava, ina faia lea*Ia talitonu uma ma ola&Ua e finagalo ia faapaiaina*Ou tagata uma ia faapei o Iesu*Faafetai lea pule, faafetai alofa*Ina foliga ia te ia latou&Ina faia lava o lou finagalo*E tagata uma lo matou nei Tama e*Aua le aunoa ona faia atoa*Ia faia lava e pei o i luga"}
{"number":"15","pese":"Lo matou Tama e*Faafofoga mai*I la matou nei viiga*E auai ma au agelu*I le faafetai*E vivii ai&Le Alii Iesu*O le faamanu*O lamatou lea taulaga*Ia te oe le faitoaga*Pule tasi oe*Ia i matou nei&Le Agaga Sa e*Ua galue oe*O lou mana ua mafaia*Ona maua ai nei le ola*Ia talia mai*Lenei faafetai&E fia faamanu* E fia faafetai*Ia te oe le Tolu Tasi* Le Tama e, le Alo pele*Atoa lau Afio*Le Agaga Sa e"}
{"number":"16","pese":"Lo matou Tama e*Lē o i luga*Ua sauni i ou luma*E le ‘au agelu uma*Ma le leo malie*Vi’iga ia te oe.&Fa’afofoga mai*A o taumafai*I matou i ni viiga*E tatau ma lou alofa*A e le mafai*Pese e tusa ai.&Le Alii Iesu*Le fa’aola mai*Fa’afetai i lou alofa*Na maliu ai oe ma sui*Lou maliu tigā*Ua ola ai matou&E! fia maua nei*Leo e malilie*Pei o leo o agelu*E saunia ai viiga*E tatau lelei*Ma le lē ponā"}
{"number":"17","pese":"E le tutusa Ieova e*Viiga a matou*Ma ou viiga e lelei*O faia I luga&A e faia lava atali*Viiga e tatau*Pe a aulia I matou*Le ola faavavau&A o viiga o fai nei*E faamasani ai*E tauvivii e faavavau*I lou alofa mai"}
{"number":"18","pese":"O lou alofa Le Alii e*O lou alofa mai*Matou te faamanu ai nei*Matou te faafetai&Malie pule, faafetai*Matou te faamanu*I lou alofa fua mai*Ua ala ia Iesu&O lona maliu loo ua fai*Ma tai e lafo i ai*A matou agasala nei*Ia le toe manu mai&E silisili ese oe*I lou le taui mai*I agasala ma sese*A matou nei ua fai&Ua silisili ese oe*Ua alofa faapena*Ua faamagalo fua mai*Ua seu le toasa&Ua silisili ese oe*Ua alofa faapenei*Ua e faaola ia i matou*Sa agamasesei"}
{"number":"19","pese":"O mai ia, tatou faafetai*Vivii i loo lelei*O lona alofa e ola ai*Le lalolagi nei&E silisili ese ia*O Le Alii ia o 'au*E ona foi le malo nei*E tumau faavavau&Lenei, ia tatou faamanu*I lona alofa mai*Ua aumai ai le malo nei*Ua tatou malu ai&Ia tatou talitonu nei*Ma olioli ai*I lenei malo e lelei*Le malo e ola ai"}
{"number":"20","pese":"Ua alofa mai le Alii*Ua ia faaola mai*Ia fai ai nei le pese*Ia tatou faafetai*Ia faataufaafetia*Le Atua le Tama*Ma lona Alo pele*Ma lona Agaga Sa&Ua auna’i mai le Alo*Ma sui o pagota*Aua ua finagalo*Alofa le Tama*Ua alofa mai le Alo*Aua na ofo ai*E fai ma togiola*E faamagalo mai&Ua alofa le Agaga*Aua ua taumafai*Ia tatou gau alofa*I Le faaola mai*Fai ia la tatou pese*Sei tatou faafetai*Ua silisili ese*Lenei alofa mai."}
{"number":"21","pese":"O ai ea e iloa*Le mea e gata ai*Le Alii e, Le Atua*O au mea ua e fai&O au sauniga sili*I lou faaola mai*Na osia i le lagi*Po o ai e iloa ai&O mea e tutupu*O mea faigata*O ai ea ua iloa*Pe tupu i se a&Le Alii e, Lo'u Atua*Ua ou iloa lenei*Ua faia mea uma*E oe, ua i'u lelei&Lou finagalo tonu*Ma lou alofa mai*Ua fai ma mafuaga*O mea atoa ua fai&Ua faafetai lau pule *Malie au mea ua fai*Ia ou fiafia ai tele*Ma ou filemu ai"}
{"number":"22","pese":"Matou te fia sauni nei*La matou pese fa’afetai*I lou mamalu, lou lelei*O oe o Lē alofa mai.&Ia e fesoasoani mai*E fai vi’iga e tatau*I mea mamana e te fai*Ma lou alofa fa’avavau&Ua faia nei le fa’afetai*I lou auina mai Iesu*Ma lona maliu e ola ai*I matou nei e fa’avavau&E! le Alii e, ua fa’afetai*Ua sili lou fai mea lelei*Au togafiti ua e fai*E ola ai uma matou nei.&Malie pule, fa’afetai*I lou alofa le Tama e*Ua fa’afetai taulia mai*E oe, lo matou Fa’aola e."}
{"number":"23","pese":"Sauni atu tatou nei*Le fa’afetai i lo’o lelei*O lona alofa e tumau*E lē liliu e fa’avavau.&O ia ua tausi pea mai*Ma leoleo ia i tatou*O lona alofa ua tumau*E lē liliu e fa’avavau.&Ua ia fesoasoani mai*I e tiga ma e vaivai*O lona alofa ua tumau*E lē liliu e fa’avavau.&Na ia auina mai Iesu*E lavea’i ia te i tatou*O lona alofa ua tumau*E lē liliu e fa’avavau.&Lenei, ia tatou fa’afetai*I Lē, ua alofa tele mai*Ia fa’amanu ma mafaufau*I lona alofa fa’avavau."}
{"number":"24","pese":"Ia pepese tatou nei*Fa’amanū ma fa’afetai*I Le Ali’i o Lo’o lelei*Ua na alofa tele mai*Ua auina mai Iesu*Ia magalo ai tatou.&O le mea e ofo ai*Lona alofa fa’apenei*Ua na lē fa’asaoina ai.*Lona Alo o lo’o lelei.*Ina ia magalo ai*Tatou uma ma ola ai.&Sa matuā faigatā*Ona fai le fa’alelei*Ia ola ai le pagota*Ia gata ai le masesei*A ua faia, ua mafai*Ia Iesu na afio mai.&E lē fano so latou.*E o talitonu ai*E ola ai e fa’avavau.*Talu lona afio mai*E magalo i latou*I le maliu o Iesu."}
{"number":"25","pese":"Ia pepese faafetai*I le togiola mai*O le maliu o Iesu*E magalo ai i tatou&Lona alofa tele mai*Na na afio ifo ai*Ia gata ai le masesei*A ia fai le faalelei&E lelei ai nei tatou*E maua ai le loto fou*Lona puapuaga*Tatou sao ai i luga&O le mea e ofo ai*Lona alofa tele mai*Ina tatou faamanu*I le maliu o Iesu"}